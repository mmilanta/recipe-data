{
    "title": "Torta di arance e ricotta federico",
    "category": "Dolci",
    "ingredients": "* 240 GR FARINA 00\n* 120 GR BURRO\n* 2 UOVA + 1 TUORLO\n* 250 RICOTTA\n* 30 GR ARANCIA CANDITA\n* 30 GR UVETTA\n* 60 GR ZUCCHERO\n* 1 BICCHIERE SUCCO DI MANDARINO\n* 1 BICCHIERE SUCCO DI ARANCIA\n* 4 CUCCHIAINI FECOLA\n* 4 ARANCE + 1 LIMONE",
    "steps": "* Impastare la farina con il burro e un tuorlo. Lasciare riposare l\u2019impasto per mezz\u2019ora e quindi rivestire una tortiera del diametro di 26 cm. \u00c8 fondamentale che la tortiera sia a cerniera e che il rivestimento copra anche i bordi.\n* Sbattere la ricotta con 2 tuorli fino ad ottenere un composto morbido e soffice. Aggiungere la scorza grattugiata e il succo di mezzo limone, lo zucchero, l\u2019arancia candita e l\u2019uvetta.\n* Infine incorporare col cucchiaio gli albumi montati a neve con una goccia di limone.\n* Versare il composto sopra la pasta e cuocere a fuoco moderato per circa mezz\u2019ora. Lasciare raffreddare.\n* Nel frattempo sciogliere la fecola nel succo di mandarino, aggiungere il succo di arancia e scaldare a fuoco basso fino a quando inizia ad addensarsi. Lasciare raffreddare in frigo.\n* Disporre sopra la torta gli spicchi d\u2019arancia spellati a vivo in bell\u2019ordine e coprire con lo sciroppo ben freddo.",
    "notes": "* Per addensare lo sciroppo al posto della fecola si pu\u00f2 utilizzare la gelatina in fogli. In questo modo lo sciroppo rimane pi\u00f9 limpido."
}