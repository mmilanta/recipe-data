{
    "title": "Focaccia al formaggio",
    "category": "Torte salate",
    "ingredients": "* 500 GR FARINA 00\n* 250 GR ACQUA\n* 50 ML OLIO\n* 2 CUCCHIAINI SALE\n* 1 KG STRACCHINO \n* 4 CUCCHIAI OLIO",
    "steps": "* Sciogliere il sale nell\u2019acqua. Impastare la farina con l\u2019olio aggiungendo lentamente l\u2019acqua. Lavorare a lungo e lasciare riposare l\u2019impasto a temperatura ambiente avvolto in una pellicola.\n* Dividere l\u2019impasto in 4 panetti e tirare la sfoglia prima col mattarello e poi col dorso delle mani: deve risultare quasi trasparente.\n* Ungere la teglia e coprire con una sfoglia. Lasciare la sfoglia appoggiata sulla teglia senza farla aderire. Mettere circa 500 gr di stracchino per teglia a pezzettoni grandi come una piccola noce. Coprire con l\u2019altra sfoglia, quindi passare il mattarello sui bordi della teglia per togliere la pasta in eccesso e sigillare i bordi con le mani. \u00c8 importante che il bordo resti sottile.\n* Sulla sfoglia in alto fare 5-6 squarci (camini) di un diametro di circa 3 cm utilizzando la punta delle dita. Ungere con olio e salare.\n* Infornare alla temperatura massima per circa 15 minuti.",
    "notes": "* La pasta avanzata pu\u00f2 essere conservata avvolta nella pellicola in frigorifero o in freezer. Si pu\u00f2 poi tirare e condire con un velo d\u2019olio e sapori a piacere."
}