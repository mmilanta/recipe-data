{
    "title": "Pollo tonnato in gelatina",
    "category": "Secondi di carne",
    "ingredients": "* 1 POLLO INTERO \n* 250 GR. TONNO SOTT\u2019OLIO\n* 150 GR. PROSCIUTTO COTTO\n* 4 CUCCHIAI  MAIONESE\n* 3 ACCIUGHE SALATE \n* 1 CUCCHIAIO CAPPERI SOTTO SALE\n* 1 LIMONE\n* OLIVE NERE\n* SOTTACETI\n* 1 LIMONE\n* 1 DADO \n* GELATINA (DOSE PER 500 GR.)",
    "steps": "* Pulire il pollo. Lavarlo bene dentro e fuori e metterlo in una pentola coperto a met\u00e0 di acqua. Far bollire col coperchio per circa 45 minuti o fino a quando il pollo diventa tenero. Si pu\u00f2 usare anche la pentola a pressione aggiungendo solo 3 dita d\u2019acqua e calcolando circa 15 minuti dal fischio. \n* Lasciare raffreddare il pollo in uno scolapasta quindi disossarlo cercando di lasciare dei pezzi di polpa intera. \n* Tritare i pezzetti piccoli di pollo insieme al tonno, alle acciughe, ai capperi, al prosciutto e al succo di un limone: si deve ottenere una crema omogenea a cui va aggiunta la maionese mescolando piano a mano.\n* Su un piatto di portata un po\u2019 profondo o su una pirofila spalmare tutta la crema di pollo; disporre sopra in bell\u2019ordine i pezzi di pollo; aggiungere le fettine di limone tagliate sottili senza buccia, le olive nere e i sottaceti.\n* Preparare la gelatina con l\u2019aggiunta del succo di 1 limone seguendo le istruzioni della confezione, lasciarla raffreddare - non troppo altrimenti indurisce, circa 10 minuti in frigorifero - e versarla sopra il piatto raffreddato anch\u2019esso in frigorifero. Eventualmente procedere in due stadi.\n* Lasciare il piatto finito in frigorifero fino a quando tutta le gelatina non sar\u00e0 solidificata (circa mezz\u2019ora).",
    "notes": "* Per una ricetta pi\u00f9 veloce si pu\u00f2 sostituire al pollo bollito un pollo arrosto.\n* \u00c8 possibile conservare questo piatto in frigorifero per 4-5 giorni."
}