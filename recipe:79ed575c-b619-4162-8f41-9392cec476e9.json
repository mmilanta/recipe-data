{
    "title": "Pasta fresca",
    "category": "Paste base",
    "ingredients": "* 400 GR FARINA\n* 4 UOVA\n* 1 CUCCHIAINO DI OLIO\n* 1 PIZZICO DI SALE",
    "steps": "* Versare tutti gli ingredienti nell\u2019impastatrice e lavorare con il gancio a bassa velocit\u00e0 per circa 10 minuti.\n* Dividere la pasta, schiacciarla un po\u2019 con la mano e tirarla con la macchinetta. Il primo passaggio \u00e8 meglio ripeterlo tre volte girando ogni volta la pasta di 90 gradi. Non tirare la pasta troppo fine.\n",
    "notes": "* Al posto di 100 gr di farina \u00e8 possibile utilizzare una miscela di farina e semola di grano duro rimacinata nelle proporzioni 50/50, 30/70 o anche solo semola. \n* Per dare alla pasta un gusto pi\u00f9 rustico si pu\u00f2 spalmare la semola sulle strisce prima di passarle sotto il rullo: in questo modo la pasta diventa pi\u00f9 ruvida.\n* Per fare le pappardelle lasciare asciugare un po\u2019 la pasta quindi arrotolare le strisce con un raggio largo e tagliarle con un coltello molto affilato; srotolare subito e fare asciugare. Cuocere le pappardelle per 5 minuti. \u00c8 possibile non farle asciugare: in questo caso vanno bollite per 1 minuto soltanto.\n* Volendo si pu\u00f2 colorare la pasta. Per esempio si possono usare 20 gr di basilico ogni 250 gr di farina. Il basilico va frullato con le uova fino ad ottenere un liquido uniforme."
}